isrinkti visus zodzius ,kuriu viduje yra "per"

VikipedijaLaisvoji enciklopedija
Ieškoti Vikipedijoje
Paieška
Parama
Sukurti paskyrą
Prisijungti

[paslėpti]
Šios savaitės iniciatyva: pasaulio paveldas – naujausi. Kviečiame prisidėti!

Turinys paslėpti
Pradžia
Istorija

Politinė sistema
Administracinis suskirstymas
Geografija

Gyventojai
Kultūra ir miesto įžymybės
www.vu.lt

Infrastruktūra

Sportas
site.net
site.xyz

Miestų partnerystė
site.gov
Galerija
Taip pat skaitykite
Šaltiniai
Nuorodos
Paryžius

Straipsnis
Aptarimas
Skaityti
Keisti
Keisti vikitekstą
Istorija

Įrankiai
Išvaizda paslėpti
Tekstas

Mažas

Įprastinis

Didelis
Plotis

Įprastinis

Platus
Koordinatės: 48°51′24″ š. pl. 2°21′03″ r. ilg. (ž.)
Paryžius
pranc. Paris
            

Eifelio bokštas prie Senos upės kranto
Paryžius

Paryžius
48°51′24″ š. pl. 2°21′03″ r. ilg.
Laiko juosta: (UTC+1)
------ vasaros: (UTC+2)
Valstybė	Prancūzijos vėliava Prancūzija
Regionas	Il de Fransas
Departamentas	Paryžius
Įkūrimo data	250–247 m. pr. m. e.
Meras	Anne Hidalgo (PS)
Gyventojų (2019[1])	2 140 526
Plotas	105,4 km²
Tankumas (2019[1])	20 309 žm./km²
Altitudė	28–131 m
Pašto kodas	75056 /75001–75020 ir 75116
Tinklalapis	www.paris.fr
 Vikiteka	Paryžius
Kirčiavimas	Parỹžius (sen. Lutècija)
 Kitos reikšmės – Paryžius (reikšmės).
Paryžius (pranc. Paris, tariama Apie šį garsą [paʁi] (plačiau)) – Prancūzijos sostinė, Il de Franso administracinio regiono centras. Su 2,14 mln. gyventojų (2020 m.) yra penktas pagal dydį Europos Sąjungos ir devintas pagal dydį Europos žemyno miestas. Įsikūręs Senos upės vingyje, abiejuose upės krantuose.[2] Nuo XVII a. buvo vienas didžiausių Europos finansų, diplomatijos, prekybos, mados, gastronomijos, mokslo ir meno centrų. Visame pasaulyje gerai žinomas dėl gausybės istorinių paminklų bei savo unikalios kultūros.

Paryžius su aplink jį esančiais Aukštutinės Senos, Senos-Sen Deni, Marnos Slėnio departamentais ir Uazos slėnio departamento 1 bei Esono departamento 6 kantonais 814,20 km² teritorijos plote sudaro Didįjį Paryžių, kuriame 2020 m. gyveno 7,2 mln. žmonių (8 843 žm./km² tankumas).[3] Paryžius su Versaliu, Sen Deni, Ivri, Dransi, Aržantėjumi ir kt. miestais yra didžiausia Eurozonos metropolinė zona[4], kuri žinoma kaip Paryžiaus metropolis. Paryžiaus aglomeracija kartais laikomas visas Il de Franso regionas, vadinamas Paryžiaus regionu (région parisienne);[2] 12,33 mln. gyventojų (2020).[5]

Pramonės įmonės daugiausia sutelktos Paryžiaus aglomeracijos šiaurinėje dalyje;[6] svarbiausios šakos: automobilių pramonė („Citroën“, „Renault“), lėktuvų pramonė, elektrotechnika, poligrafija, maisto perdirbimo, chemijos, lengvoji, madų prekės ir galanterija.

Paryžiuje reziduoja daug tarptautinių organizacijų (žinomiausia – UNESCO). Taip pat yra EBPO būstinė, Tarptautinio valiutos fondo Europos biuras, kitos tarptautinės organizacijos. BNP Paribas, Prancūzijos bankas, daugelis kitų Prancūzijos bankų. Labai išvystytas turizmo sektorius. Daug aukštųjų mokyklų: universitetų (žymiausias – Sorbonos), kolegijų, institutų, akademijų. Nacionalinė biblioteka įkurta dar 1480 metais.

Paryžiaus centras dabartinę išvaizdą įgijo Senos prefekto Žoržo Eženo Osmano dėka, Napoleono III pavedimu 1853–1870 m. Osmanas dirbo prie Paryžiaus perkūrimo ir perstatymo, darbai pagal jo planus truko iki XX a. trečio dešimtmečio pabaigos.[7]

Istorija
Antika
Miestą įkūrė galų gentis Parisii apie 250–247 m. pr. m. e. Senos saloje (kuri dabar vadinama pranc. Île de la Cité). Pirma kartą rašytiniuose šaltiniuose Lutetia paminėta 53 m. pr. m. e. šeštojoje Julijaus Cezario knygoje apie Galų karą (De bello Gallico). Apie 52 m. pr. m. e. romėnai užėmė miestą. Romėnų miestas įsikūrė kairiajame Senos krante. Romėnų laikais buvo žinomas kaip Civitas Parisiorum arba Parisia.

III–IV a. miestas jau vadinamas Parisii, o dabartiniu vardu imtas vadinti nuo V a., kai 486 metais frankų karalius Chlodvigas I po pergalės prieš romėnus čia perkėlė savo valstybės sostinę.


Paryžius 1493 m.
Viduramžiai
Po Romos imperijos žlugimo, visų pirma mieste atsirado religinė architektūra. Tuo tarpu frankų karaliai norėjo užimti buvusius romėnų rūmus, esančius Senos saloje (pranc. Île de la Cité). Per daugelį metų rūmai buvo perstatyti ir išplėsti, dabar jie vadinami Palais de la Cité.

VI a. apgyvendintas dešinysis Senos krantas, čia pastatyta Šventojo Gervazo bažnyčia. 885 metais kairįjį upės krantą visiškai sunaikino vikingai. Nuo X a. Paryžius – frankų valstybės sostinė.

Miesto rūmai, šiandieninis Luvras, yra įvairių statybų, kurias įsakydavo pradėti Viduramžių, Renesanso, Baroko ir Antrosiosios imperijos laikų karaliai, rezultatas. Svarbus tuometinio Prancūzijos prezidento Fransua Miterando iniciatyva 1981 metais įrengtas Luvro požemis, kuris buvo trūkstama infrastruktūros dalis į Luvrą atsikėlusiam muziejui.


Bastilijos šturmas 1789 m. liepos 14 d.
Naujieji laikai
Religinių konfliktų metu, nuo 1562 m. iki 1598 m., miestas buvo valdomas katalikų. Per Šventojo Baltramiejaus naktį 1572 m. rugpjūčio 24 d. Paryžiuje buvo nužudyta tūkstančiai hugenotų.

Didžioji Prancūzijos revoliucija prasidėjo 1789 m. liepos 14 d. Bastilijos šturmu Paryžiuje (dabar tai Prancūzijos nacionalinė šventė). Paryžius gavo departamento teises pagal Didžiosios Prancūzijos revoliucijos 1789 m. gruodžio 22 d. įstatymą 1790 m. kovo 4 d. kartu su kitais 82 departamentais. Departamento ribos pertvarkytos 1968 m. sausio 1 d. pagal 1964 m. liepos 10 d. įstatymą, patvirtintą 1965 m. vasario 25 d. dekretu. Nuo 1968 m. turi ir miesto savivaldybės, ir departamento teises.

Politinė sistema
Generalinę tarybą sudaro 163 nariai, kurių po pusę renkami kas trejus metus šešerių metų kadencijai. Paryžiuje yra įsikūrusi vyriausybė. Eliziejaus rūmuose reziduoja Prezidentas, Matinjone – Ministras Pirmininkas.


Paryžiaus panorama nuo Eifelio bokšto
Administracinis suskirstymas

Paryžiaus apskritys
Paryžius administraciškai yra suskirstytas į 20 apskričių[8], kurių kiekviena suskirstyta į 4 kvartalus:

Luvras (Louvre)
Birža (Bourse)
Tamplis (Temple)
Rotušė (Hôtel de Ville)
Panteonas (Panthéon)
Liuksemburgas (Luxembourg)
Burbonų Rūmai (Palais Bourbon)
Eliziejus (Elysée)
Opera (Opéra)
Antrepo (Entrepôt)
Popenkūras (Popincourt)
Reji (Reuilly)
Goblenas (Gobelins)
Observatorija (Observatoire)
Vožiraras (Vaugirard)
Pasi (Passy)
Batinjolis-Monso (Batignolles-Monceaux)
Monmartro Kalva (Butte-Montmartre)
Šomono Kalvos (Buttes-Chaumont)
Menilmontanas (Ménilmontant)

Paryžiaus Dievo Motinos katedra Senos Sitė saloje
Geografija
Miesto plotas nuo 2013 metų yra 105,4 km². Paryžius išsidėstęs viduryje Paryžiaus žemumos, vidutinis aukštis yra 65 m virš jūros lygio. Aplink miestą yra du miškai, kurie skirti gyventojams atsipalaiduoti. Per miestą teka upė Sena, kuri Paryžių skiria į dvi dalis ir jungia su Burgundija–Franš Kontė, bei išteka Lamanšo sąsiauryje. Upė buvo svarbiausias miesto įkūrimo ir vystymosi faktorius. Paryžiuje yra 3 svarbios upės Senos salos: Île de la Cité, Île Saint-Louis, Île des Cygnes.

Paryžiaus departamentas ribojasi su Prancūzijos „Mažosios karūnos“, sostinės regionu, kurį sudaro Aukštutinė Sena, Sena-Sen Deni ir Marnos slėnis. „Didžiąją karūną“ sudaro Uazos slėnis, Ivlinas, Esonas bei Sena ir Marna.

Klimatas
Pagal Köppen’o klimato klasifikaciją – Paryžiaus klimatas vidutinių platumų, jūrinis. Vidutinė metinė temperatūra yra 10,8 °C. Vidutiniškai per metus iškrenta 649,6 mm kritulių.

Šilčiausias mėnuo yra liepa, kurios vidutinė temperatūra yra 18,4 °C, šalčiausias mėnuo yra sausis, kurio vidutinė temperatūra yra 3,5 °C. Daugiausia kritulių iškrenta gegužę, per kurią iškrenta vidutiniškai 65 mm kritulių, o mažiausiai kritulių iškrenta rugpjūtį – vidutiniškai 43,0 mm.

Nuo 1873 m. Paryžiuje reguliariai yra atliekami meteorologiniai matavimai. Iki šiol žemiausia užfiksuota temperatūra buvo 1879 m. gruodžio 10 d. – -23,9 °C. Šilumos rekordas užfiksuotas 2019 m. liepos 25 d. ir siekęs 42,6 °C.[9]

[slėpti] Paryžiaus (Parc Montsouris), 1981–2010 m. klimatas 
Mėnuo	Sau	Vas	Kov	Bal	Geg	Bir	Lie	Rgp	Rgs	Spa	Lap	Gru	Metinis
Aukščiausia °C	16,1	21,4	26,0	30,2	34,8	37,6	42,6	39,5	36,2	28,9	21,6	17,1	42,6
Vid. aukščiausia °C	7,2	8,3	12,2	15,6	19,6	22,7	25,2	25,0	21,1	16,3	10,8	7,5	16,0
Vid. žemiausia °C	2,7	2,8	5,3	7,3	10,9	13,8	15,8	15,7	12,7	9,6	5,8	3,4	8,8
Žemiausia °C	−14,6	−14,7	−9,1	−3,5	−0,1	3,1	2,7	6,3	1,8	−3,8	−14,0	−23,9	−23,9
Krituliai mm	51,0	41,2	47,6	51,8	63,2	49,6	62,3	52,7	47,6	61,5	51,1	57,8	637,4
Duomenys: Météo-France[10][11]
Gyventojai
2018 m. Paryžiaus regiono gyv. sur.[12][13]
Gimtoji valstybė / teritorija	Gyventojų
Prancūzija Metropolinė Prancūzija	9 177 492
Alžyro vėliava Alžyras	329 863
Maroko vėliava Marokas	252 801
Portugalijos vėliava Portugalija	232 769
Tuniso vėliava Tunisas	127 449
Gvadelupos vėliava Gvadelupa	80 785
Martinikos vėliava Martinika	75 446
Kinijos vėliava Kinija	70 988
Turkijos vėliava Turkija	67 738
Malio vėliava Malis	66 422
Dramblio Kaulo Kranto vėliava Dramblio Kaulo Krantas	63 784
Senegalo vėliava Senegalas	60 214
Italijos vėliava Italija	57 732
Rumunijos vėliava Rumunija	53 457
Kongo Demokratinės Respublikos vėliava Kongo Demokratinė Respublika	52 222
Šri Lankos vėliava Šri Lanka	45 603
Ispanijos vėliava Ispanija	45 492
Kamerūno vėliava Kamerūnas	45 250
Kongo Respublikos vėliava Kongo Respublika	38 546
Haičio vėliava Haitis	36 600
Lenkijos vėliava Lenkija	35 576
Vietnamo vėliava Vietnamas	35 044
Kambodžos vėliava Kambodža	30 215
Reunjono vėliava Reunjonas	29 947
Indijos vėliava Indija	29 509
Serbijos vėliava Serbija	25 473
Libano vėliava Libanas	20 953
Madagaskaro vėliava Madagaskaras	20 896
Vokietijos vėliava Vokietija	20 352
Pakistano vėliava Pakistanas	20 119
Rusijos vėliava Rusija	18 942
Mauricijaus vėliava Mauricijus	18 793
Gvinėjos vėliava Gvinėja	18 714
Brazilijos vėliava Brazilija	17 732
Jungtinės Karalystės vėliava Jungtinė Karalystė	17 692
Jungtinių Amerikos Valstijų vėliava Jungtinės Amerikos Valstijos	17 492
Jungtinių Tautų Organizacija Kitos šalys ir teritorijos	855 046
Antikoje ir viduramžiais, dėl daugybės karų, epidemijų ir bado, gyventojų skaičius tarpais sumažėdavo. Tik XIX amžiuje dėl Industrializacijos gyventojų skaičius stipriai išaugo. 1846 m. Paryžiuje gyveno milijonas žmonių, iki 1876 m. gyventojų skaičius padvigubėjo. 1921 m. Paryžiaus gyventojų skaičius pasiekė didžiausią istorijoje gyventojų skaičių, mieste gyveno beveik 3 milijonai gyventojų. Dabar mieste gyvena daugiau nei 2 milijonai žmonių. Paryžiaus aglomeracijoje, gyventojų skaičius augo sparčiai. 1921 m. aglomeracijoje gyveno 4,85 mln. gyventojų, o 2006 m. jau 11,6 mln. gyventojų.

Demografinė raida tarp 150 m. ir 2021 m.
150 m.	510 m.	1000 m.	1200 m.	1250 m.	1300 m.
80 000	30 000	20 000	110 000	160 000	228 000
1328 m.	1340 m.	1400 m.	1500 m.	1796 m.	1851 m.sur.
250 000	300 000	280 000	200 000	556 304	1 053 262
1896 m.sur.	1901 m.sur.	1911 m.sur.	1921 m.sur.	1936 m.sur.	1946 m.sur.
2 536 834	2 714 068	2 888 110	2 906 472	2 829 753	2 725 374
1975 m.sur.	1990 m.	1999 m.sur.	2005 m.	2015 m.	2021 m.
2 299 830	2 152 423	2 125 246	2 153 600	2 206 488	2 187 526
[rodyti]Demografinės raidos histograma
Kultūra ir miesto įžymybės

Paryžiaus Triumfo arka
Mada ir menas

Luvro stiklinė piramidė
Paryžius – tarptautinis aukštosios mados (haute couture) centras („Chanel S. A.“, „ Louis Vuitton“, „Christian Dior S. A.“, „Pierre Cardin“, „Hermès International S. A.“ ir kiti mados namai); prabangos prekių („PPR S. A.“ bendrovė), parfumerijos („Bourjois“, „Givenchy“), kosmetikos („L’Oréal S. A.“), galanterijos, juvelyrinių dirbinių gamyba.

XVII amžiuje madas ir taisykles Europai diktavo Paryžius, kuris išlaiko mados ir meno sostinės reputaciją iki šių dienų.

Renginiai
Mieste įvyko net 6 Pasaulinės parodos (daugiau nei kur kitur): 1855, 1867, 1878, 1889, 1900 ir 1937 m. Nuo 1898 m. kas antrus metus rengiama Paryžiaus automobilių paroda, o nuo 1909 m. nelyginiais metais – didžiausia ir seniausia aviacijos paroda pasaulyje.

Operos, muziejai
Mieste daug teatrų (Didžioji opera, Bastilijos opera, Prancūzijos komedija ir kt.), Žoržo Pompidu Nacionalinis meno ir kultūros centras. Priskaičiuojama net 130 muziejų, tarp kurių žymiausi Luvras, Orsė muziejus, Gimė, Žmogaus muziejus, Istorijos muziejus ir kt. Luvras išlieka lankomiausiu meno muziejumi pasaulyje.[14]

Statiniai
Geriausiai žinomi Paryžiaus pastatai – Eifelio bokštas, Triumfo arka (1806–1837 m.), Luvras (pradėtas statyti 1546), Dievo Motinos katedra. Žymiausia gatvė – Eliziejaus laukai. Nors miesto architektūra formavosi daugelį amžių ir ji įtakota daugelio stilių, tačiau meninis vientisumas yra išlaikytas.

Daug bažnyčių (žymiausia – Dievo Motinos arba Notre-Dame), administracinių pastatų, paminklų. Sen Žermen de Prė bažnyčioje 1672 m. palaidota Lietuvos–Lenkijos karaliaus Jono Kazimiero širdis. Koplyčią-mauzoliejų, puošia skulptoriaus J. Thibault bareljefas, vaizduojantis lietuvių ir lenkų mūšį prieš kazokus.[15] Šv. Severino bažnyčia su Vilniaus Aušros Vartų Švč. Mergelės Marijos, Gailestingumo Motinos, koplyčios paveikslo kopija.

Ant Teisingumo rūmų (pranc. Palais de Justice) bokšto (pranc. Tour de l'Horloge) įrengtas pirmasis miesto laikrodis, tai buvo padaryta Prancūzijos valdovo Henriko Valua įsakymu. Prieš tai jis karaliavo Abiejų Tautų valstybėje, todėl virš laikrodžio esantis herbas apjungia Prancūzijos, Lietuvos ir Lenkijos valstybinius simbolius.[16]

Išskirtinę vertę turi žymių skulptorių Jano ir Joëlio Martelių namai–studija, kuriuos projektavo pasaulinio garso architektas Robertas Mallet-Stevensas. Per Antrąjį pasaulinį karą į Paryžių pasitraukęs lietuvių skulptorius Antanas Mončys buvo vedęs Jano Martelio dukterį Florencę, pokaryje šiame pastate (12, rue Mallet-Stevens) rinkdavosi ir repetuodavo Prancūzijos lietuvių šokių kolektyvas.[17]

Infrastruktūra
Transportas
Tai svarbus transporto mazgas. Miesto transporto sistemą sudaro 2 tarptautiniai oro uostai (Šarlio de Golio ir Orli), vandens transportas, automagistraliniai automobilų keliai, geležinkelis, viešasis transportas (autobusai, tramvajai, metro). Uostas, pro kurį iš Paryžiaus keliauja daugiausia prekių, yra Havre.

Elektros energija
Elektra miestui teikiama per periferinius elektros tinklus ir iš įvairių šaltinių. 2012 m. apie 50% elektros pagamindavo kogeneracinės jėgainės, esančios atokiau nuo Paryžiaus, 35% – Nožano atominė jėgainė. Kiti šaltiniai – šiukšlių deginimas (9%, kartu su kogeneracinėmis jėgainėmis, miestui teikiančiomis šilumą), metano dujos (5%), hidraulika (1%), saulės elektrinės (0,1%) ir vėjo jėgainės (<0,1%).[18] Ketvirtadalis energijos šildymui išgaunama Sen Uene per Senoje esančioje jėgainėje, kurioje deginamas anglies mišinys ir iš JAV importuotos medienos granulės.[19]

Vanduo ir švara
Istoriškai paryžiečiai naudojo Senos ir Bievro upių vandenį. 1809 m. iškasus Urko kanalą miestas galėjo naudoti mažiau užterštą vandenį savo reikmėms.

Parkai ir sodai
Paryžiuje yra 421 savivaldybės parkai ir sodai, užimtantys 3000 ha plotą. Juose auga 250 000 medžių. Du seniausi ir žymiausi parkai yra Tvileri sodas (įkurtas 1564 m. tokio paties pavadinimo rūmams, 1664–1672 m. perdarytas) ir Liuksemburgo sodas, įrengtas Liuksemburgo rūmuose gyvenusiai Mari de Medici 1612 m. (dabartinė Senato vieta). Jardin des plantes buvo pirmasis miesto botanikos sodas, 1626 m. įsteigtas Liudviko XIII daktaro Guy de La Brosse medicininiams augalams gaminti.

Kapinės
Didžiausios kapinės mieste – Paryžiaus katakombos, įsteigtos 1810 m. Skaičiuojama, kad jose palaidota 6 mln. asmenų.

Sveikatos paslaugos
Sveikatos paslaugas ir greitąją medicininę pagalbą mieste ir priemiesčiuose teikia Assistance publique – Hôpitaux de Paris valstybinių ligoninių tinklas, kurį sudaro 44 ligoninės, kuriose dirba 90 000 asmenų (įskaitant rezidentus, pagalbinį personalą ir vadybininkus). Tai didžiausias toks ligoninių tinklas Europoje, kasmet priimantis 5.8 mln. pacientų. Seniausia ligoninė Paryžiuje, Hôtel-Dieu, pastatyta dar 651 m.

Sportas
Paryžiuje vyksta daug garsių sporto renginių, tokių kaip: Tour de France tradiciškai pasibaigia Paryžiuje, Paryžiaus maratonas, Prancūzijos atvirasis teniso čempionatas, Meeting Gaz de France lengvosios atletikos varžybos, Trophée Lalique dailiojo čiuožimo rungtynės ir Šešių tautų regbio turnyras.

1900 m. Paryžiuje vyko II vasaros olimpinės žaidynės, o 1924 m. – VIII vasaros olimpinės žaidynės. Po šimto metų, 2024 m. mieste vyks XXXIII vasaros olimpinės Žaidynės.

Futbolas
Paryžiuje įsikūrę daug futbolo klubų:

Paris Saint-Germain FC
CAP Charenton
Club Français Paris
Stade Français Paris
Paris Jean-Bouin
Olympique de Paris
RCF Paris
Red Star FC 93
Mieste 1938 m. vyko III pasaulio futbolo čempionatas, 1960 m. – I Europos futbolo čempionatas, 1984 m. – VII Europos futbolo čempionatas, o 1998 m. – XVI pasaulio futbolo čempionatas.

Regbis
Stade Français
Racing Métro 92
Mieste 2007 m. vyko VI pasaulio regbio čempionatas, kurio finalas buvo žaidžiamas Stade de France.

Miestų partnerystė
Paryžius turi vieną pagrindinį miestą partnerį ir kitus miestus partnerius.

Broliškas miestas – Roma, Italija.[20][21] Šių dviejų miestų draugystę puikiai parodo jų šūkis – prancūziškai: Seule Paris est digne de Rome; seule Rome est digne de Paris; itališkai: Solo Parigi è degna di Roma; solo Roma è degna di Parigi; lietuviškai: Tik Paryžius vertas Romos; tik Roma verta Paryžiaus.[22]
Miestai partneriai:[20]

Japonijos vėliava Japonija, Kiotas (1958)
Japonijos vėliava Japonija, Tokijas (1982)
Egipto vėliava Egiptas, Kairas (1985)
Jordanijos vėliava Jordanija, Amanas (1987)
Vokietijos vėliava Vokietija, Berlynas (1987)
Jemeno vėliava Jemenas, Sana (1987)
Pietų Korėjos vėliava Pietų Korėja, Seulas (1991)
Libano vėliava Libanas, Beirutas (1992)
Rusijos vėliava Rusija, Maskva (1992)
Indonezijos vėliava Indonezija, Džakarta (1995)
Jungtinių Amerikos Valstijų vėliava Jungtinės Amerikos Valstijos, Čikaga (1996)
Jungtinių Amerikos Valstijų vėliava Jungtinės Amerikos Valstijos, San Franciskas (1996)
Kinijos vėliava Kinija, Pekinas (1997)
Čekijos vėliava Čekija, Praha (1997)
Saudo Arabijos vėliava Saudo Arabija, Rijadas (1997)
Rusijos vėliava Rusija, Sankt Peterburgas (1997)
Čilės vėliava Čilė, Čilės Santjagas (1997)
Gruzijos vėliava Gruzija, Tbilisis (1997)
Armėnijos vėliava Armėnija, Jerevanas (1998)
Portugalijos vėliava Portugalija, Lisabona (1998)
Bulgarijos vėliava Bulgarija, Sofija (1998)
Australijos vėliava Australija, Sidnėjus (1998)
Meksikos vėliava Meksika, Meksikas (1999)
Lenkijos vėliava Lenkija, Varšuva (1999)
Argentinos vėliava Argentina, Buenos Airės (1999)
Graikijos vėliava Graikija, Atėnai (2000)
Ispanijos vėliava Ispanija, Madridas (2000)
Jungtinių Amerikos Valstijų vėliava Jungtinės Amerikos Valstijos, Vašingtonas (2000)
Jungtinės Karalystės vėliava Jungtinė Karalystė, Londonas (2001)
Brazilijos vėliava Brazilija, Porto Alegrė (2001)
Šveicarijos vėliava Šveicarija, Ženeva (2002)
Alžyro vėliava Alžyras, Alžyras (2003)
Kanados vėliava Kanada, Kvebekas (2003)
Brazilijos vėliava Brazilija, San Paulas (2004)
Maroko vėliava Marokas, Rabatas (2004)
Maroko vėliava Marokas, Kasablanka (2004)
Tuniso vėliava Tunisas, Tunisas (2004)
Danijos vėliava Danija, Kopenhaga (2005)
Kanados vėliava Kanada, Monrealis (2006)
Galerija
Paryžiaus opera
Paryžiaus opera
 
Orsė muziejus
Orsė muziejus
 
Paryžiaus panteonas
Paryžiaus panteonas
 
Eliziejaus laukai
Eliziejaus laukai
 
Teisingumo rūmų laikrodis su Prancūzijos, Lietuvos ir Lenkijos valstybiniais simboliais
Teisingumo rūmų laikrodis su Prancūzijos, Lietuvos ir Lenkijos valstybiniais simboliais
 
Paryžiaus metro
Paryžiaus metro
 
Burbonų rūmai
Burbonų rūmai
 
Dievo Motinos katedra
Dievo Motinos katedra
 
Paryžiaus panorama iš Eifelio bokšto
Paryžiaus panorama iš Eifelio bokšto
 
Bulono miškas (parkas)
Bulono miškas (parkas)
 
Administracinio Paryžiaus fizinis-hidrologinis žemėlapis
Administracinio Paryžiaus fizinis-hidrologinis žemėlapis
 
Tolumoje matyti Didžiojo Paryžiaus ribose esantis La Défense verslo centras (2013 m.)
Tolumoje matyti Didžiojo Paryžiaus ribose esantis La Défense verslo centras (2013 m.)
Taip pat skaitykite
Didysis Paryžius
Paryžiaus metropolinė zona
Pagal gyventojų skaičių didžiausių Europos miestų sąrašas
Šaltiniai
 Populations légales 2018. Institut national de la statistique et des études économiques. Nuoroda tikrinta 2020-12-28.
 Paris. Visuotinė lietuvių enciklopedija. Nuoroda tikrinta 2021-11-17.
 metropolegrandparis.fr / Une Métropole mondiale
 Stefan Helders, World Gazetteer. „"World Metropolitan Areas"“. Suarchyvuota iš originalo 2007-10-01. Nuoroda tikrinta 2007-01-18.
 eurostat.ec.europa.eu / Population on 1 January by broad age group, sex and metropolitan regions | Last update: 30-06-2021
 Prancūzijos ekonomika
 „Žmogus, kuris sukūrė Paryžių“. Kelionės. Delfi. 2016-02-04. Nuoroda tikrinta 2024-03-12.
 https://www.legifrance.gouv.fr/codes/article_lc/LEGIARTI000006396737/
 „42.6 °C à Paris : record absolu de chaleur battu !“. meteofrance.fr. Météo France. Suarchyvuota iš originalo 25 July 2019. Nuoroda tikrinta 25 July 2019.
 „Climatological Information for Paris, France“. Meteo France. August 2011. Suarchyvuotas originalas 24 April 2020. Nuoroda tikrinta 4 April 2017.
 „Paris–Montsouris (984)“ (PDF). Fiche Climatologique: Statistiques 1981–2010 et records (prancūzų). Meteo France. Suarchyvuotas originalas (PDF) 27 February 2018. Nuoroda tikrinta 26 February 2018.
 INSEE. „Données harmonisées des recensements de la population 1968-2018“ (prancūzų). Nuoroda tikrinta 2022-04-23.
 INSEE. „IMG1B - Population immigrée par sexe, âge et pays de naissance en 2018 - Région d’Île-de-France (11)“ (prancūzų). Nuoroda tikrinta 2022-04-23.
 „Visitor Figures 2020“, „The Art Newspaper“ March 31, 2021.
 Benjaminas Mašalaitis: Lietuvos valdovų nekropoliai užsienyje
 Pasaulio Lietuvių Jaunimo Sąjunga. Lietuvybės paieškos Paryžiuje
 Antano Mončio jėga ir švelnumas (Viktorą Liutkų kalbina Giedrė Jankevičiūtė) // Naujasis Židinys–Aidai, 2021 m. Nr. 4, psl. 34]
 „La production électrique en IdF“ (PDF). La DRIEE – Prefet de la région d'Île-de-France. Suarchyvuota (PDF) iš originalo 7 October 2015. Nuoroda tikrinta 11 November 2015.
 „Paris to be heated with US wood pellets“. Global Wood Markets Info. 11 March 2016. Suarchyvuota iš originalo 12 March 2016. Nuoroda tikrinta 11 March 2016.
 „Friendship and cooperation agreements“. Mairie de Paris. Paris.fr. Suarchyvuotas originalas 3 balandžio 2016. Nuoroda tikrinta 10 rugsėjo 2016.
 „Twinning Rome – Paris“ (PDF) (prancūzų). 1956-01-30. Suarchyvuota (PDF) iš originalo 2018-11-13. Nuoroda tikrinta 2018-02-28.
„Roma – Relazioni Internazionali Bilaterali“ (italų). Commune Roma. Suarchyvuota iš originalo 2016-07-09. Nuoroda tikrinta 2016-09-10.
 „Hey, is San Francisco Really a "Sister City" of Paris, France? No – Was It Before? No, Not At All – Here's Why“. San Francisco Citizen. Suarchyvuota iš originalo 2018-02-28. Nuoroda tikrinta 2018-02-27.
Nuorodos
Portal
Vikisritis: Prancūzija
paris.fr / Le site Paris.fr est un site d’information, placé sous la responsabilité de la Direction de l’Information et de la Communication de la Mairie de Paris
parisinfo.com / Site officiel de l’Office du Tourisme et des Congrès
leparisien.fr / Le Parisien
fr.mfa.lt / Lietuvos Respublikos pasiuntinybė Prancūzijoje (Paryžiuje) Archyvuota kopija 2011-07-22 iš Wayback Machine projekto.
tripadvisor.co.uk / Paris, France
britannica.com / Paris
google.co.uk / Paris, France
free.fr / Paryžiaus metro žemėlapis PDF formate ir ir PNG formate
timeanddate.com / Local time in Paris
meteofrance.com / Orai Paryžiuje[neveikianti nuoroda]
meteo-paris.com / Paryžiaus dangus realiu laiku
Paryžiaus vietovardžiai // Lietuvos literatūros vertėjų sąjungos inf.
[rodyti]Ž • A • RPrancūzijos departamentai
[rodyti]Ž • A • REuropos šalių sostinės
[rodyti]Ž • A • R Pasaulio paveldo objektai Prancūzijoje
Kategorijos: Pasaulio paveldo objektai PrancūzijojeMilijoniniai miestaiSostinėsPrancūzijos departamentaiParyžius
Šis puslapis paskutinį kartą keistas 19 rugpjūčio 2024 22:10.
Tekstas pateikiamas pagal Creative Commons Attribution/Share-Alike Licenciją; gali būti taikomos papildomos sąlygos. Detaliau – Terms of Use .
Privatumo politikaApie VikipedijąJokių garantijųCode of ConductKūrėjaiStatistikaSlapukų politikaMobili peržiūra
Wikimedia FoundationPowered by MediaWiki
